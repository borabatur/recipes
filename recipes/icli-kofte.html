<head><link rel="stylesheet" href="../styles.css"></head>
<a href="../index.html">Anasayfa'ya Dönmek İçin Tıklayınız</a>
<h1 class="title courier">İçli Köfte Tarifi</h1>
<img src="https://i.ytimg.com/vi/ZaG-srfSP80/maxresdefault.jpg"
width="750"
class="centerimg"
alt="icli-kofte-1">
<h2 class="secondtitle">İçli Köfte</h2>
<p>Neredeyse ülkemizin her şehrinin kendine özgü bir içli köfte usulü var bu da yeme de yanında yat tarzında olanlardan. Bu tarifimizin hamuru ise tam kıvamında, iç harcı ise enfes... Karşınızda: İçli köfte tarifimiz. Bu yemek tarifi kaçmaz. </p>
<h2 class="secondtitle minititles">Malzemeler</h2>
<ul>
    <li>2 su bardağı ince köftelik bulgur</li> 
    <li>1 su bardağı irmik</li> 
    <li>3 su bardağı sıcak su </li>
    <li>1 adet yumurta </li>
    <li>1 yemek kaşığı domates salçası</li> 
    <li>1 yemek kaşığı biber salçası</li>
    <li>1 yemek kaşığı zeytinyağı </li>
    <li>3 yemek kaşığı un </li>
    <li>2 çay kaşığı (silme) pul biber </li>
    <li>2 çay kaşığı tuz </li>
    <li>200 gram tereyağı veya margarin (14 yemek kaşığı) </li>
    <li>550 gram kıyma </li>
    <li>1/2 çay bardağı su </li>
    <li>4 adet orta boy soğan </li>
    <li>2 çay kaşığı tuz </li>
    <li>1 çay kaşığı nane (arzuya göre) </li>
    <li>2 çay kaşığı pul biber (arzuya göre) </li>
    <li>1 çay kaşığı kekik (arzuya göre) </li>
    <li>1 çay kaşığı karabiber (arzuya göre) </li>
    <li>1 çimdik kimyon (arzuya göre) </li>
    <li>10 sap maydanoz </li>
    <li>1 su bardağı ceviz içi (iri çekilmiş)</li>
</ul>
<h2 class="secondtitle minititles">Yapılışı</h2>
<ol>
    <li>İlk olarak içli köftemizin iç harcını hazırlayarak soğumaya bırakalım.Bunun için genişçe bir tavaya sıvı yağ alarak küçük küçük doğradığımız soğanları hafif pembeleşinceye kadar kavuralım.</li>
    <li>Daha sonra kıymayı ilave ederek yaklaşık 5 dakika kadar kavuralım.</li>
    <li>Kavrulan kıymaya baharatları ve biber salçasını ilave edelim. Güzelce karıştırıp 2-3 dakika daha pişirelim.</li>
    <li>
    Son olarak ocağı kapatalım, ceviz ve maydanozu ilave ederek karıştıralım.İç harcımızı ocaktan alarak soğumaya bırakalım.
    </li>
    <li>İçli köfte hamuru için derince bir kaba bulgur ve irmiği alalım. Üzerine kaynar suyu dökerek üzerini streç film ile kapalım. Bulgurlar şişene kadar yaklaşık 10 dakika bekleyelim.</li>
    <li>Yumuşayan bulgurlara un, yumurta, biber salçası ve baharatları ekleyerek güzelce yoğuralım.</li>
    <li>Yoğurma aşamasında hamur elinize yapışabilir bu nedenle yanınızda bir miktar su bulundurarak elinizi ıslatabilirsiniz. Püf noktalarının tarif altında detaylı olarak yazacağım.</li>
    <li>Hamurumuz hazır olduktan sonra şekillendirme aşamasına geçebiliriz. Tezgaha yaklaşık 20 cm uzunluğunda streç filmi açalım.</li>
    <li>Üzerine mandalina boyutunda köfte hamurundan yerleştirerek tekrar streç film ile üzerini kapatalım.</li>
    <li>Merdane yardımı ile hamurumuzu ince bir şekilde açalım.</li>
    <li>Açtığımız hamurun üzerindeki streç filmi alarak, yuvarlak bir kase ile daire şeklinde keselim.</li>
    <li>Hamurumuzun ortasına bol olacak şekilde iç harcımızdan koyalım ve her iki yanından streç filmi kapatalım.</li>
    <li>İçli köftemizi D şeklinde uç kısımlarından birbirine yapıştıralım.</li> 
    <li>Bütün köfteleri bu şekilde hazırladıktan sonra kızdırdığımız bol yağda kızartalım.</li> 
    <li>Tüm köfteleri kızarttıktan sonra sıcak sıcak servis yapalım. Afiyet olsun!</li>
</ol>
<p>Not: Bu ölçüler ile 22 adet köfte elde edebilirsiniz.</p>
<h2 class="secondtitle minititles">İçli Köfte Püf Noktaları Nelerdir?</h2>
<ul>
    <li>Hamurunuzu yoğururken ve şekillendirirken elinizi ıslatmanız işlemi oldukça kolaylaştıracaktır. Yanınızda su bulundurmayı unutmayın.</li>
    <li>Bulgurun şişmesi için yeterince zaman verin, acele etmemenizi öneririm. Eğer gerekiyor ise az miktarda daha su ekleyebilirsiniz.</li>
    <li>Köftemizi şekillendirirken kullandığınız streç filmi her zaman düz bir şekilde bırakırsanız tekrar tekrar rahatlıkla kullanabilirsiniz.</li>
    <li>Köfte harcını ve hamurunu hazırladıktan sonra baharat ve tuzunu kontrol ederek damak tadınıza göre eklemeler yapmayı unutmayın.</li>
    <li>Köfte hamurunu mümkün olduğunca ince açmanızı ve içerisine bol iç harcı koymanızı öneririm çok daha lezzetli olacaktır. Ancak bunun da bir sınırı var çok aşırı ince olursa yırtılabilir. Bir iki deneme ile doğru kalınlığı bulacağınıza eminim.</li>
</ul>
<h2 class="secondtitle minititles">İçli Köfte Nasıl Pişirilir?</h2>
<p>Bu soru çokça soruluyor. Benim tarifimde içli köfteyi iki şekilde de pişirebilirsiniz. İsterseniz tarifte gösterdiğim şekilde kızartabilir, isterseniz de kaynayan suda haşlayabilirsiniz. Eğer haşlarsanız sunumu yaparken üzerine sarımsaklı domatesli sos dökerek servis etmenizi öneririm.</p>
<p>İçli köfte kızartması oldukça hızlı oluyor, köfteleri kızgın yağa bıraktıktan kısa süre sonra kızardığını göreceksiniz. Eğer yağınız sıcak değil ise geç pişecek ve yağ çekecektir. Bu nedenle iyice ısındığından emin olun, köftenin bir köşesinden hafif yağa değdirerek bunu kontrol edebilirsiniz. Pişen köfteler şişerek yağın yüzeyine doğru çıkıyorlar, rengi de kızarmış ise köftenizi yağdan alabilirsiniz.</p>
<p>içli Köftele haşlama yapmak istiyorsanız. Kaynayan bol suya tuz ekleyelim ve köftelerimizi dikkatlice suya bırakalım. Peki içli köfte kaç dakikada haşlanır? Yaklaşık 15 dakika kadar sonra köfteler suyun yüzeyine çıkacaktır. Bu köftelerimizin piştiğini gösterir. Bir kevgir yardımı ile köfteleri sudan alarak servis tabağına koyabilirsiniz.</p>
